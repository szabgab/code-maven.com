=title Code Maven - Magyarul
=timestamp 2019-09-07T14:00:03
=status show
=show_date 0
=author 0
=archive 0
=comments_disqus_enable 0
=show_related 0

<h2>Üdvözöllek a Code Maven magyar változatán!</h2>

<div class="main-content">
Sok-sok évvel ezelőtt csináltam egy website-ot <a href="https://perlmaven.com/">Perl Maven</a> néven, ahol a Perl programozási nyelvvel
kapcsolatban írtam. Angolul. A lap elég sikeres lett, (sok Google keresésben az első helyen szerepelt) és néhány ember úgy gondolta, hogy
jó ötlet lenne lefordítani egy-egy oldalt más nyelvekre. Ezért, ha ma megnézed a <a href="https://perlmaven.com/">Perl Maven</a> lapot,
ott sok nyelvet találsz.
</div>

<div class="main-content">
Pár év elteltével úgy gondoltam, érdekes lenne más programozási nyelvekről és más témákról is írni, amik a szoftverfejlesztéssel kapcsolatosak.
Akár programozásról van szó, akár tesztelésről (QA), de miután sokáig rendszergazda is voltam, ezért azzal a témával is akartam fogalkozni.
(Manapság, kissé helytelenül a DevOps névvel fedik ezt a foglalatosságot.) Előszőr arra gondoltam, hogy csinálok egy Python Maven oldalt, meg egy
NodeJS Maven lapot, de nem akartam túlzottan elaprózni a dolgot. Így született meg a <b>Code Maven</b> lap.
</div>

<div class="main-content">
Egy idő után az egyik olvasó lefordított néhány lapot oroszra, de talán épp mert a lap nem fokuszált egy témára, mint a korábbi, messze nem volt
akkora lelkesedés az önkéntes fordításra. Így jututtunk el arra a pontra, amikor úgy gondoltam meg kéne próbálni más nyelveken is írni és videókat
felvenni. Ezért aztán megnyitottam három másik verziót. Egy Héber verziót, mert Izraelben élek, s Héberül tudom legjobban elmagyarázni
(ha ha ha) a proramozással kapcsolatos dolgokat. Egy Magyar verziót, mert Magyar az anyanyelvem. Bár régen se volt jó a helyesírásom, azóta ez csak
romlott. Ez érdekes lesz.
Végül csináltam egy Spanyol verziót is, mert már egy ideje tanulok Spanyolul, és gondoltam vicces lesz egy-két év múlva visszanézni, hogy dadogtam össze-vissza.
</div>


<div class="main-content">
Ennyi egyelőre elég a történelemből. Mi lesz itt? Azt nem tudom, hogy milyen anyagokat fogok a magyar verzióra feltölteni. Gondolom főleg videókat csinálok majd,
amiket felrakok a <a href="/youtube">YouTube csatornára</a>. Azért javaslom, hogy az angol változatot is nézd meg! Ja igen, és van egy
Magyar nyelvű <a href="/linkedin">LinkedIn lap</a> is. Azt is érdemes követni.
</div>

<screencast file="/media" youtube="yo9PO-NE3aQ" />

<div class="main-content">
És még valami. Ha (pontosabban amikor) helyesírási hibával találkoztok, nézzétek meg a lap alján lévő linket. Ott van a lap forrás kódja a <a href="https://github.com/szabgab/code-maven.com/">GitHub</a>-on.
A legjobb, s talán a legegyszerűbb, ha ott külditek a javítást.
</div>
